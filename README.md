# Ellara Kannada
ಕನ್ನಡಕ್ಕೆ ಬೇಡವಾದ ಹೆದ್ದುಲಿಗಳನ್ನ ಕೈ ಬಿಟ್ಟಿರುವ ಕನ್ನಡದ ಬರಿಗೆ ಬಗೆ   

ನುಡಿಯರಿಗ ಡಾ. ಶಂಕರ ಬಟ್ ಅವರು ಕನ್ನಡದಲ್ಲಿ ಹೆದ್ದುಲಿಗಳು (ಮಹಾಪ್ರಾಣ) ಇಲ್ಲ ಎಂಬುದನ್ನು ಈಗಾಗಲೇ ತುಂಬಾ ಎಳೆ ಎಳೆಯಾಗಿ ತೋರಿಸಿ ಕೊಟ್ಟಿದ್ದಾರೆ. ಮತ್ತು ಹಲವು ಬರಹಗಾರರು ಇದನ್ನು ಒಪ್ಪಿ ತಮ್ಮ ಬರವಣಿಗೆಗಳಲ್ಲಿ ಹೆದ್ದುಲಿಗಳನ್ನು ಬಳಸದೆ ಬರೆಯುತ್ತಿದ್ದಾರೆ. ಆದರೆ ಇಲ್ಲಿ ನಮಗೆ ಎದುರಾಗುವ ಒಂದು ತೊಡಕು ಅಂದರೆ ಈಗಾಗಲೇ ಹೆದ್ದುಲಿಗಳನ್ನೂ ಬಳಸಿ ಬರೆದಿರುವ ಮತ್ತು ಡಿಜಿಟಲೈಸ್ ಆಗಿರುವ ಬರಹಗಳಿಂದ ಈ ಕನ್ನಡಕ್ಕೆ ಬೇಡವಾದ ಹೆದ್ದುಲಿಗಳನ್ನೂ ತೆಗೆಯುವುದು ಹೇಗೆ ಎಂಬುದು. ಅದಕ್ಕಾಗಿಯೇ ಈ ಬರಿಗೆಯನ್ನು ಉಂಟುಮಾಡಲಾಗಿದೆ.
ನೀವು ಹೆದ್ದುಲಿಗಳು ಇರುವ ಯಾವುದೇ ಕನ್ನಡದ ಬರಹವನ್ನು ಯಾವುದಾದರೂ ಬಳಕದಲ್ಲಿ (ಮೈಕ್ರೋಸಾಫ್ಟ್ ವರ್ಡ್ ನಂತವು) ಹಾಕಿ ಈ ಎಲ್ಲರ ಕನ್ನಡ ಬರಿಗೆಯನ್ನು ಅದಕ್ಕೆ ಹೊಂದಿಸಿದರೆ ನಿಮ್ಮ ಬರಹದಲ್ಲಿ ಇರುವ ಹೆದ್ದುಲಿಗಳು ಎಲ್ಲವೂ ಕಿರುವುಲಿಗಳಾಗಿ ಮಾರ್ಪಾಡಾಗುತ್ತವೆ.

ಬಳಸುವ ಬಗೆ:
೧. ಮೊದಲಿಗೆ ಇಲ್ಲಿರುವ "Ellara-Kannada.ttf" ಬರಿಗೆಯನ್ನು ನಿಮ್ಮ ಎಣ್ಣುಕಕ್ಕೆ ಇಳಿಸಿಕೊಳ್ಳಿ. 
೨. ಇಳಿಕೆಯಾದಾ ಬರಿಗೆ ಕಡತದ ಮೇಲೆ ತೋರು ಅಂಬನ್ನು ಇರಿಸಿ ಇಲಿಯ ಬಲಗಿವಿಯನ್ನು ಒತ್ತಿದರೆ "Install" ಅನುವು ಕಂಡು ಬರುತ್ತದೆ. ಅದನ್ನು ಆಯ್ಕೆ ಮಾಡಿದರೆ ಈ ಬರಿಗೆಯು ನಿಮ್ಮ ಎಣ್ಣುಕಕ್ಕೆ ಅಳವಡಿಕೆ ಆಗುತ್ತದೆ. 
೩. ಮೇಲಿನ ಬಗೆ ಸರಿದೋರದೆ ಹೋದಲ್ಲಿ, ಇಳಿಕೆಯಾಗಿದ್ದ ಬರಿಗೆ ಕಡತವನ್ನು ನಕಲು ಮಾಡಿಕೊಂಡು ನಿಮ್ಮ ಎಣ್ಣುಕದ "C:/windows/fonts/" ಎಂಬಲ್ಲಿಗೆ ಹೋಗಿ ಅಲ್ಲಿ ಇದನ್ನು ಅಂಟಿಸಿದರೆ ಕೆಲಸ ಮುಗಿದಂತೆ.

ಗಮನಿಸಿ: ಈ ಇಳಿಕೆ ಮತ್ತು ಅಳವಡಿಕೆ ಮಾಡುವ ಕೆಲಸ ನಡೆಯುವ ಮೊದಲೇ ನೀವು ಯಾವುದಾದರೂ ಬಳಕವನ್ನು ತೆರೆದಿದ್ದರೆ, ಅದರಲ್ಲಿಯೇ ನೀವು ಈ ಬರಿಗೆಯನ್ನು ಬಳಸಬೇಕು ಅಂತಿದ್ದರೆ, ಈ ಬರಿಗೆಯ ಅಳವಡಿಕೆ ಆದ ಬಳಿಕ ಆ ಬಳಕವನ್ನು ಮುಚ್ಚಿ ಮತ್ತೊಮ್ಮೆ ತೆರೆಯಬೇಕಾಗುತ್ತದೆ. ಇಲ್ಲವೆಂದರೆ ಬಾರಿಗೆ ಬಗೆಗಳ ಪಟ್ಟಿಯಲ್ಲಿ "Ellara Kannada" ವನ್ನು ತೋರಿಸಲಾರದು.
